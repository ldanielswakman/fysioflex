Title: Oefengroep Medische Fitness

----

Banner-image: banner_medischefitness.jpg

----

Text: 

## Werkwijze
Veel mensen willen graag actief bewegen of sporten. De drempel om naar een sportschool of een vereniging te stappen is voor sommigen erg hoog. Als u veilig wilt sporten of om gezondheidsredenen niet aan reguliere sportactiviteiten deel kunt nemen, is medische fitness misschien iets voor u. Wij bieden u de mogelijkheid te sporten op uw eigen niveau, in uw eigen tempo, met aandacht voor specifieke problematiek. U wordt hierbij begeleid door een fysiotherapeut die er op toeziet dat u de oefeningen goed uitvoert en u aanwijzingen geeft. Om de individuele aandacht te kunnen waarborgen, zullen de groepen bestaan uit maximaal 8 personen, die elk met hun eigen programma trainen. Het programma wordt elke training afgestemd op de mogelijkheden van dat moment. U traint dus telkens op uw eigen, op dat moment gewenste, tempo en niveau.

## Doel van de cursus

- Ondanks beperkingen toch lekker sporten
- Sporten op uw eigen niveau en in uw eigen tempo
- Doelgericht bewegen

## Voor wie

- Iedereen die met een individueel doel wil sporten
- Iedereen die onder deskundige leiding wil bewegen
- Iedereen die niet naar een sportschool of een vereniging kan of wil

## Waar en wanneer
De trainingen worden gegeven in de oefenzaal van ons centrum aan de Floralaan 77 in Wageningen. In eerste instantie zijn er 2 mogelijkheden om te trainen:

- Dinsdagavond, 18.45-19.45
- Vrijdagochtend, 9.00-10.00

## Kosten
€80,00 per kwartaal bij een training per week.
€150,00 per kwartaal bij twee trainingen per week.
De intake is gratis.