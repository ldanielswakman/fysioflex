Title: Diabetes Programma

----

Banner-image: banner_diabetes.jpg

----

Text: 

## Beweegprogramma voor patiënten met diabetes type 2
In samenwerking met TNO is onder auspiciën van het Koninklijk Nederlands Genootschap voor Fysiotherapie (KNGF) een beweegprogramma ontwikkeld voor mensen met diabetes type 2.

Dit beweegprogramma op maat duurt totaal 1 jaar (48 weken) en staat onder leiding van een hiervoor speciaal opgeleide fysiotherapeut.

Doel is u op een verantwoorde wijze leren bewegen, te werken aan een toename van uw conditie, een goede regulering van uw bloedglucosewaarde en daarmee een algehele verbetering van uw gezondheid.

## Uw persoonlijke beweegprogramma
Het beweegprogramma is aangepast aan uw persoonlijke situatie, maar wordt gegeven in groepsverband, waardoor u elkaar kunt steunen, stimuleren en ervaringen uitwisselen.


## Opbouw beweegprogramma

1. Eerste gesprek, doornemen (thuis) ingevulde vragenlijst, testen huidige conditie en beweegervaring. Op basis hiervan kan de fysiotherapeut u adviseren deel te nemen aan het beweegprogramma of u verwijzen naar huisarts of specialist.
2. Beweegprogramma diabetes type 2. Tijdens een inleidend programma dat 3 weken duurt, leert u wat normale verschijnselen zijn tijdens bewegen en dat bewegen ook leuk kan zijn. Daarna gaat u verder met het opbouwen van het beweegprogramma. Op meerdere momenten vinden er individuele gesprekken of groepsbijeenkomsten plaats, waarin informatie wordt gegeven over bewegen en gezondheid.
3. Na 12 weken, waarin u hebt geleerd zelfstandig, verantwoord en gezond te bewegen, worden de resultaten van het beweegprogramma samen met u doorgenomen. De fysiotherapeut adviseert u dan welke vormen van bewegen het beste bij u passen en wat voor u mogelijk is. U blijft dan 1x per week onder begeleiding sporten en gaat daarnaast 2x per week zelf aan de slag. Na 6 maanden en 12 maanden volgt opnieuw een evaluatie van de resultaten.


## Verwijzen en vergoeden
Informeer voor het beweegprogramma diabetes type 2 bij uw huisarts of specialist.

Over de kosten en de vergoeding van het beweegprogramma diabetes 2 door de zorgverzekeraars kunt u contact opnemen met uw fysiotherapeut.