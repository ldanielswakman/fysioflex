Title: D.T.F.

----

Banner-image: banner_dtf.jpg

----

Text: 

Vanaf 1 januari 2006 heeft u in de meeste gevallen geen verwijsbriefje meer nodig van uw huisarts of specialist voor fysiotherapie. U mag natuurlijk altijd eerst een arts raadplegen maar u kunt u ook direct met uw klacht melden bij de fysiotherapeut.

Wanneer u rechtstreeks naar een fysiotherapeut gaat, zal deze eerst een zogenaamde screening uitvoeren. Met behulp van deze screening bepaalt de fysiotherapeut of u met uw klacht bij hem aan het goede adres bent. Wanneer dit niet het geval is, kan hij u adviseren om voor verder onderzoek naar de huisarts of een andere (para-)medicus te gaan. Wanneer uw klacht wel voor fysiotherapeutische behandeling in aanmerking komt, zal hij overgaan tot verder onderzoek en eventueel behandeling. Ook kan hij u adviseren naar een fysiotherapeut te gaan die meer gespecialiseerd is in de behandeling van uw specifieke klacht.

De DTF zorgt ervoor dat u met uw probleem direct bij de specialist van het bewegen aan kunt kloppen en dat hij ook sneller tot behandeling over kan gaan. Zo gaat er minder tijd verloren en zult u sneller herstellen.

Wanneer uw klacht een 'chronisch' karakter heeft (een klacht die een lange behandeltijd vergt zoals herstel na een operatie of langdurige behandeling bij een chronische ziekte zoals reumatoide artritis, parkinson of osteoporose), hebt u wel een verwijsbrief nodig van de behandelend specialist of de huisarts. Raadpleeg eventueel uw verzekering of de behandeling van uw klacht wordt vergoed of dat er een maximale vergoeding aan uw behandeling gebonden zit.