Title: Klachtenregeling

----

Banner-image: banner_klachtenregeling.jpg

----

Text: 

Ondanks dat wij ons uiterste best zullen doen om u naar volle tevredenheid te behandelen, kan het voorkomen dat u een klacht heeft over de behandeling of bejegening. In dat geval stellen wij het op prijs wanneer u uw klacht kenbaar maakt. Dat kan bij uw behandelend therapeut of eventueel bij één van de collega's. Een goed gesprek, waarin u eventueel door iemand wordt bijgestaan, kan al een heleboel oplossen. Bij een patiëntenorganisatie zoals Zorgbelang kunt u terecht voor adviezen over de aanpak van zo'n gesprek.

Komt u er middels een gesprek niet uit of acht u uw klacht van een dusdanige aard dat u verdere maatregelen wilt nemen, dan hebben wij een officiële klachtenregeling via het KNGF, de beroepsvereniging voor fysiotherapeuten. Op (link: http://www.defysiotherapeut.com/ text: defysiotherapeut.com popup:yes) vindt u informatie over de te volgen procedure en de instanties die u kunnen helpen met uw klacht. Zij zullen uw klacht zorgvuldig en vertrouwelijk behandelen.