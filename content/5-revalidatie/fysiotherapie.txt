Title: Revalidatie

----

Banner-image: banner_revalidatie.jpg

----

Text: 

## Werkwijze
Na een operatie of een trauma kan het zijn dat u moet revalideren. Hierbij is het doel van de behandeling meestal gericht op het verbeteren of optimaliseren van de handelingen die u verricht in uw dagelijks leven. Om tot verbetering of optimalisatie te kunnen komen, zal de fysiotherapeut hiervoor eerst de voorwaarden moeten scheppen en belemmerende invloeden zoals bijvoorbeeld pijn of te zwakke spieren aan moeten pakken. Pas wanneer de omstandigheden goed zijn, zal doelgericht geoefend kunnen worden.

Wanneer iemand bijvoorbeeld een nieuwe knie heeft gekregen, zal de knie in eerste instantie nog pijnlijk en gezwollen zijn en zullen de spieren rondom de knie als gevolg van de operatie verzwakt zijn waardoor iemand niet stevig op de knie kan staan. De fysiotherapeut zal dan in eerste instantie de therapie op de pijn en de zwelling richten. Wanneer de zwelling afneemt, zal de knie beter bewogen kunnen worden zodat de oefeningen om de kracht in de spieren rond de knie te verbeteren ook makkelijker en gerichter gedaan kunnen worden. Pas dan komen zaken als stabiliteit en co√∂rdinatie aan bod als voorbereiding op het uiteindelijke lopen of sporten.

## Voorzieningen
In onze praktijk hebben we de beschikking over een ruime oefenzaal voorzien van allerlei trainingsapparatuur, attributen en een loopbrug. Deze outillage in combinatie met de ervaring en kennis van de fysiotherapeut, zijn de uitgangspunten voor een goede revalidatie.